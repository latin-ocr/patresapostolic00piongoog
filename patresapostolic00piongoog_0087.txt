LXXVI · esocnoounnn.

Porro dicunt, in epistulis haereticos impugnari, qui saeculo
ΙΙ ineunte nondum fuerint, et provocant inprimis ad Magn. 8, 2,
ubi auctor ad haeresim Valentini alludat dicens: λόγος ἀΐδιος
οὐκ ἀπὸ σιγῆς προελθὼν. Sed primo respondere licet, Ignatium
ita scripsisse non esse certum. Namque verba ἀΐδιος οὐκ in

versione armeniaca et apud Severum Antiochenum desunt et a
librario textui inserta esse videntur. cf. adnotat. ad h. l. Sed
etsi ab auctore ipso scripta essent, non sequeretur, eum Valen-
tinum Gnosticum prae oculis habuisse. Recte iam Ussher ani·
madvertit, teste Irenaeo Adv. haer. I, 11,1 Valentinum non
primum de Siga fabulatum esse¹, et e Philosoph. VI, 18 ap·
paret, praesertim Simonem Magum in systemate suo gnostico
τγγ σιγῇ locum dedisse. Accedit, quod verba Ignatii ad Valen-
tini systema plane non quadrant, quippe qui τὴν σιγὴν non
τὸν λόγον, sed τὸν νοῦν gignere doceat (Irenl, 1,1). Neque
praetermittendum est, nonnullos Gnosticorum doctrinam illo loco
respici omnino dubitasse, statuentes, verbis οὐκ ἀπὸ σιγῆς προ-
ελθὼν verba praecedentia ὅς ἐστιν αὐτοῦ λόγος ἀΐδιος breviter
explicari, ita ut sensus sit: certum, inquam, oeternum non a
silentio proveniens, ut verbum seu sermo omnis, qui aeternus
non est ². Interpolator profecto locum eodem modo intellexit
verbis οὐκ ἀπὸ σιγῆς προελθὼν haec substituens: οὐ ῥητός, ἀλλ’
οὐσιώδης· οὐ γάρ ἐστι λαλιᾶς ἐνάρθρου φώνημα, ἀλλ’ ἐνεργείας
θεϊκῆς οὐσία γεννητή. Utcumque autern res se habet, locus
minime est causa, ut epistulam Ignatio abiudicemus. Er con·
trario verisimillimum est, si falsarius post medium saeculum
secundum eam confecisset idque eo animo, nt episcopatu insti·
tuto vel corroborato ecclesiam catholicam contra haereseum
impetus defenderet ³, fore nt plane alio modo de haereticis dixisset.

Si Ignatium audis, paucissimi haereticis aures dederunt et
Philadelphiae tanturn evenit, ut nonnulli in eorum partes trans·
irent et ab unitate ecclesiae se separarent. Ephesios (6, 2)
autem laudat Onesimus episcopus, quod omnes secundum reri-
tatem ambulant nec ulla haeresis in ipsis inhabitat. Magne·

1 Appendix Ignatiana. Praefatio.
2 Dionysius Petavius et Pearson, vindiciae ΙΙ c. 4.
3 Baur, Ueber dm Urspranp des Episcopum 1. c. p. 173 sq.

 

