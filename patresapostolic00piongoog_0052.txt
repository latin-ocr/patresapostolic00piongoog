EPISTULAE CLEMENTIS ROMANI. XXXIX

Persecutio autem Domitiana paucissimis tantum verbis attacta
est, quia teste Tertulliano (Apolog. c. 5) Domitianus nonnisi
portio Neronia de crudelitate fuit, fortasse etiam, quia impe-
rator adhuc inter vivos erat. Reliqua autem, quae Wieseler
protulit, minoris momenti sunt. Concedo, locos supra laudatos
non stricte probare, epistulam decennio saeculi primi decimo
exortam esse. Id autem certe ex iis apparet, Clementem verisi-
milius hoc tempore quam ante Hierosolymae excidium scripsisse.

ΠΙ.

Occasio scribendi haec fuit. Ecclesia Corinthiorum, quae
tempore praeterlapso virtutibus egregiis excelluerat ac pace pro-
funda erat fruita, cum iuvenes aliquot tumore inflati et honoris
cupidi (cf. 1,1; 3, 3, 21, 53 47, 6) in presbyteros insurrexissent
eosque deiecissent, in discrimen haud exiguum vocatum est.
Forsan etiam controversia de resurrectione mortuorum (ICor.
15, 12 sqq.) denuo exorta est. Omnia perturbari coepta sunt et
gentiles quoque nomini christiano opprobria intulerunt (47, 7).
Ibique ecclesia Romana, cum de dissidiis certior facta esset, ob-
ligata esse sibi videbatur, ut fratres ad pacem et concordiam
revocaret, et epistulam hanc luculentissimam Corinthiis misit.

Constat epistula e prooemio et epilogo ac duabus partibus.
ln illo (ο. 1-3) auctor exponit, quam bonus ecclesiae Corin·
thiorum status quondam fuerit, quam tristis nunc sit. Olim
Corinthios omnibus virtutibus ornatos fuisse (1-2); postquam
autem impletum luerit, quod scriptum sit Deut. 32, 15, omnia
perturbari et unumquemque praeceptis Dei contemptis secundum
concupiscentias suas incedere (3). Invidiam fontem malorum
illorum declarans Clemens transit ad primam partem (4-36).
Demonstrat, ex invidia etzelo apud veteres (4) ac recentiores
(5-6) maxima mala exorta esse, et adhortatur ad paenitentiam
(7-8), ad oboedientiam et fidem erga Deum (9-12) etad
humilitatem (13), admonitiones dictis sacris et exemplis biblicis
comprobans. Corinthii magis Deo oboediant quam seditionis
auctoribus (14) et adhaereant iis, qui pacem colant, nec vero
colere simulent (15). Christum esse cum humilibus, non cum
superbis, et exemplum nobis proposuisse Abraham et alios patres

 

