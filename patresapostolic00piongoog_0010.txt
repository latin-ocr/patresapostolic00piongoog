PRAEFATIO.

Inde ab anno 1855, quo C. L Hefele patrum apostolicorum
opera editione quarta publicavit, usque ad annum1878, quo
ego ea edidi, scientia patristica pluribus codicibus inventis mi·
rum >in modum promota est. Iam anno 1856 Hermae Pastor,
qui hucusque nonnisi in versione veteri latina cognitus fuit,
graece editus est, et brevi secutae sunt duae novas versiones,
versio latina altera vel Palatina quae dicitur ac versio aethio-
pica. Codex SinaiticuS, quem anno 1859 Constantinus Tischen-
dori in lucem produxit, ad textum Pastoris emendandum plu-
rimum contulit, idemque exhibuit epistulam Barnabae integram,
cuius initium usque ad illud tempus in versione veteri latina
tantum legebatur. Anno 1875 a Philotheo Bryennio e codice
Constantinopoli asservato adhuc incognito Clementis Romani
epistulae et quidem integrae editae sunt, cum hucusque quattuor-
decim capita et dimidium prorsus deessent. Brevi post versio
eanmdem epistularum syriaca inventa est. Anno 1877 denique
Adolphus Hilgenfeld Barnabae epistulam pluribus locis e codice
illo Constantinopolitano emendatis in vulgus emisit.

Cum documenta ad textum recensendum adhibenda adeo
aucta essent, non tam editio Hefeliana emendanda, quam editio
nova paranda erat. Cum autem Hefele‚ a. 1869 ad dioecesim
Rottenburgensem gubernandam vocatus, impeditus esset, quo·
minus hunc laborem in se susciperet, atque eum mihi comitteret,
nomen viri de studiis patristicis promovendis egregie meriti in
titulo editionis meae prioris recepi.

Huic editioni nomen meum solum praefigendum erat. Cum
initio id agerem, ut eas scripturas tanturn ederem, quas Hefele
publicaverat, vel scripturas patrum apostolorum genuinas et

 

