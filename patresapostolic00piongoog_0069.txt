Lym raouaeouaua

Chronico quidem martyrium ad annum Traiani nonum adiungit,
eo autem modo, ut accuratiorem temporis notitiam sibi defuisse
satis distincte prodat. Quae cum ita sint, id solum certum ha·
beri potest, Ignatium Traiano regnante passum esse. Conicere
vero licet, martyrium imperio neque ineunte neque exeunte, sed
eo fere tempore factum esse, ad quod Eusebius mortem refert¹.

De itinere Martyrium colbertinum (3,1) dicit, Ignatium
Seleucia Smyrnam navi vectum esse. Epistulae autem pro·
dunt, terra eum iu urbem illam pervenisse, et id tantum re·
spectu Rom. 5,l concedendum est, Seleucia in Ciliciam aut
Pamphyliam eum forsan navigasse. Rom. 9,3 enim Ignatius
ecclesiarum meminit, quae in nomine Iesu Christi eum recepe·
runt et in singulas urbes eum praecesserunt. Eph.
9,1 haereticorum mentionem facit, qui Epheso venientes ipsi
occurrerunt. Philadelphiam eum transiisse, e pluribus epistulae
ad Philad. locis elucet. De episcopo enimc. 1 eo modo lo·
quitur, ut statuamus oporteat, ipsum eum vidisse cum eoque
versatum esse. Deinde dicit, sese nullam apud Philadelphenses
divisionem invenisse (3, 1) et voce magna eos admonuisse, ut
episcopo et presbyterio oboedirent (7, 1). Philadelphiae quo·
que cum haereticis convenisse ridetur, qui Eph. 9,1 comme·
morantur. Ephesum autem et Magnesiam et Tralles non venit.
Ecclesiae enim illae ei non ipsae, sed per eos tantum cognitae
sunt, quos eum salutaturae Smyrnam miserunt. Qua in urbe
aliquamdiu commoratus epistulas ad Ephesios, Magnesios, Tral-
lianos, Romanos conscripsit. Cum Troadem pergeret, ubi epi·
stulas ad Philadelphenses, Smyrnaaos‚ Polycarpum exaravit,
Burrhus, diaconus Ephesiorum eum comitatus est (Eph. 2, 13
Philad.11,2; Smym. 12,1), et cum in urbem pervenisset, ad·
venerunt Rbeus Agathopus Syrus et Philo diaconus Cilix. Non
enim ab initio hi viri eum comitati, sed secuti sunt idque, ut

lAccuratius de tempore martyrii disseruit Lightfoot, S. Ignatius
(pars Il operis: The Apostolic Fatbera) lI, l, aaa-470. Harnaclr‚ Die
Zeit des lprratr'us 1878, probare conatus est, Ignatium imperio Hadriani
exeunte vel Antonino Pio imperatore passum csse, sed in libro: Ge·

sebicbte der altcbrratle'ctcn momatur 11‚1 (1897), aar-406 sententiam re-
vocarit.

 

