LXXXII PROLEGOMENA.

ipso et ecclesia Syriae (14). Ephesios ac ceteras ecclesias eos
salutare (15).

Trallianis scribit: glorificasse se Deum, postquam eorum
laus per Polybium episcopum sibi innotuerit (1), quippe qui
secundum lesum Christum vivant nec quidquam agant sine epi·
scopo et presbyteris (2), sine quibus nulla ecclesia sit (3).
Magna se sapere, sed modum adhibendum esse; namque ti·
mendum esse, ne gloriando pereat (4) aut ipsi caelestia scri·
benteffl non capiant (5). Christiano tantum utantur alimento,
abstineant ab haeresi (6—7). Sese non novisse tale quid inter
eos, sed amore ductum se praemunire eos. Virtutem sectentur
(8), neque eos audiant, qui Christum vere mortuum esse ne·
gent (9). Num vincula frustra ferat (10)? Fugiunt itaque
mortiforas doctrinas (ll). Maneant in unitate orentque pro
ipso et ecclesia Syriae. Sese et Smyrnaeos et Ephesios ipsis
salutem dicere (12-13).

Romanis scribit: gratia Dei se dignum factum esse, qui
eos videret, et sperare, se ad Deum perventurum esse, nisi ipsi
nolint (1). Nc martyrio ipsum eripiant (2), sed potius orent,
ut vere Christianus inveniatur (3). Lubentem se feramm cibum
fieri (4). Iam in itinere se cum bestiis pugnare et cito lesum
assequi cupere (5). ln Christo mori melius essequam mundum
lucrari (6). Etiamsi postea forte eorum auxilium petat, ne
precibus indulgeant. Se panem Dei seu carnem Christi velle
(7). Faveant ipsi. Ex eorum voluntate vitam rel mortem ipsi
pendere (8). In precibus meminerint ecclesiae Syriae eosque,
qui Antiochia Romam praecesserint, bene suscipiant (9-10).

Philadelphenses adhortatur, ut cum episcopm viro
praestantissimo (1), teneant unionem, fugiant pravas doctrinas
(2), caveant schismaticos (3), una utantur eucharistia (4), non
solum apostolos, sed etiam prophetas diligant (5), Iudaizantibus
vero aures obstruant. Se Deo gratias agere, quod neminem
eorum gravaverit (6). Iam eo tempore. quo inter eos versatus
fuerit, se eos admonuisse, ut episcopo oboediant fugiantque dis·
sidia (7). Deum odisse divisionem, propitium esse paeniten-
tibus. Nihil contentiose agant. Archiva‚ ad quae nonnulli
provocaverint, sibi esse Christum ipsum (8). Vetus testamentum

 

